        Η παρούσα εργασία διαμορφώθηκε στα πλαίσια του μαθήματος Διαδραστικά Συστήματα Ήχου (AUD420) του τμήματος Τεχνών ‘Ηχου και Εικόνας. Αποτελεί διαδραστική οπτικοακουστική σύνθεση με τα προγραμματιστικά περιβάλλοντα Supercollider για τον ήχο και TouchDesigner για τα real-time γραφικά με χρήση πρωτοκόλλου επικοινωνίας Open Sound Control (OSC), δηλαδή την επικοινωνία συσκευών ή προγραμμάτων με μυνήματα μέσω διαδικτύου. Στόχος της εργασίας η διάδραση και κατανόηση προγραμματιστικών περιβαλλόντων για δημιουργικές διεργασίες.
	‘Επειτα από αρκετούς πειραματισμούς στο Supercollider επέλεξα να χρησιμοποιήσω μία μόνο πηγή ήχου — ρόζ θορυβο, μέσα σε σειρά φιλτρών(Low/High Pass Filters), συνδεδεμένα σε γραμμή καθυστέρησης κυβικής παρεμβολής(Delay Line with Cubic Interpolation) που καταλήγουν σε γραμμή επέκτασης/παραμόρφωσης του φάσματος(Expander). Η φύση της γραμμής καθυστέρησης κυβικής παρεμβολής απαιτεί κατα την δειγματοληψία στον χρόνο τις πλησιέστερες τιμές σήματος μίας δεδομένης στιγμής, δημιουργώντας κατα την έξοδο ομαλή συνέχεια μεταξύ δειγμάτων. Βάση τιμών στην είσοδο καθυστέρησης ο θόρυβος μεταβάλεται απο χαοτικό ηχητικό φάσμα με μεγάλες τιμές, πχ 0.2, σε ομαλή τονική ακολουθία με μικρότερες τιμές, πχ 0.007, με το συχνοτικό εύρος του υψηλοπερατού φιλτρού να επιδρά ως τονικός έλεγχος και τον χρόνο απόσβεσης της ηχού της καθυστέρησης ως αρμονικός έλεγχος. Κατα την είσοδο στη γραμμή επέκτασης/παραμόρφωσης φάσματος η πηγή δέχεται την τελική μεταβολή — αλλοίωση σήματος. Το αποτέλεσμα κατα την εκτέλεση patterns βασισμένα στην παραπάνω πηγή με προσαρμοσμένες καθε φορά τιμές αποτελεί ενδειάφερων ηχητικό γεγονός καθώς αλλάζει η συμπεριφορά και χροιά του ήχου. 
	Εξαιτίας του είδους καθυστέρησης και το υπολογιστικό της κόστος, απαιτείται η δέσμεση buffer με ξεχωριστή μνήμη ανα pattern για την ομαλή λειτουργία της, διαφορετικά η ήδη υπάρχουσα μνήμη γεμίζει, ο ήχος αλλοιώνεται, σταματά και υπάρχει ειδοποίηση.
 	Η επικοινωνία μέσω Open Sound Control βασίστηκε σε παράδειγμα συναδέλφου χωρίζοντας τη τελική έξοδο του ήχου προς τα ηχεία σε δύο περιοχές ελέγχου, 5000kHz και κάτω και 6000kHz και άνω, υπολογίζοντας τις τιμές εύρους για την καθεμία. Με έναν παλμικό ταλαντωτή στα 120Hz το TouchDesigner στέλνει πίσω στο Supercollider, 120 χτύπους το δευτερόλεπτο, αναγκάζοντας το να στείλει τις εκάστοτε 120 τιμές εύρους που αντιστοιχούν στην κάθε περιοχή. ‘Ετσι υπάρχουν δύο κανάλια με πληροφορίες εύρους που οδηγούν τους άξονες x και y και παραλαγές αυτών για τον άξονα z εξαιτίας της ορθογραφικής τελικής απεικόνισης.
